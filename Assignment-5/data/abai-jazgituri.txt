Жазғытұры калмайды қыстың сызы,  
Масатыдай құлпырар жердің жүзі. 
Жан-жануар, адамзат анталаса, 
Ата-анадай елжірер күннің көзі.
Жаздың көркі енеді жыл кұсымен, 
Жайрандасып жас күлер құрбысымен. 
Көрден жаңа түрғандай кемпір мен шал, 
Жалбандасар өзінің тұрғысымен.
Қырдағы ел ойдағы елмен араласып,
Күлімдесіп, көрісіп, кұшақтасып.
Шаруа куған жастардың мойыны босап, 
Сыбырласып, сырласып, мауқын басып.
Түйе боздап, қой қоздап - қора да шу, 
Көбелекпен, құспенен сай да ду-ду.
Гүл мен ағаш майысып карағанда, 
Сыбдыр кағып, бұраңцап ағады су.
Көл жағалай мамырлап қу менен қаз, 
Жұмыртка іздеп, жүгіріп балалар мәз. 
Ұшқыр атпен зырлатып тастағанда, 
Жарқ-жұрқ етіп ілінер көк дауыл баз. 
Құс катарлап байлаған канжығаға 
Қыз бұрандап жабысып, қылады наз.
Жазға жақсы киінер кыз-келіншек, 
Жер жүзіне өң берер гүл-бәйшешек. 
Қырда торғай сайраса, сайда бұлбұл, 
Тастағы үнін қосар байғыз, көкек.
Жаңа пұлмен жамырап саудагерлер, 
Диханшылар жер жыртып, егін егер.
Шаруаның бір малы екеу болып, 
Жаңа төлмен көбейіп, дәулет өнер.
Безендіріп жер жүзін тәңірім шебер, 
Мейірбандық дүниеге нұрын төгер. 
Анамыздай жер иігі емізгенде,
Бейне әкеңдей үстіңе аспан төнер.
Жаз жіберіп, жан берген қара жерге 
Рахметіне алланың көңіл сенер.
Мал семірер, ақ пенен ас көбейер, 
Адамзаттың көңілі өсіп көтерілер.
Қара тастан басқаның бәрі жадырап, 
Бір сараңнан басқаның пейілі енер. 
Тамашалап карасаң тәңірі ісіне, 
Бойың балқып, ериді іште жігер.
Кемпір-шал шуақ іздеп, бала шулар, 
Мал мазатсып, қуанып, аунап-қунар. 
Жыршы құстар әуеде өлең айтып, 
Қиқу салар көлдегі қаз бен қулар.
Күн жоқта кісімсінер жұлдыз бен ай, 
Ол қайтсін кара түнде жарқылдамай. 
Таң атқан соң шығарын күннің біліп, 
Өңі кашып, бола алмас бұрынғыдай.
Күн - күйеу, жер - қалыңдық сағынышты,
Құмары екеуінің сондай күшті.
Түн қырындап жүргенде көп қожаңдап,
Күйеу келді, ай, жүлдыз к... қысты.
Ай, жұлдызға жылы жел хабар беріп,
Жан-жануар қуанар тойға елеріп.
Азалы ақ көрпесін сілке тастап,
Жер күлімдер, өзіне шырай беріп.
Күн - күйеуін жер көксеп ала қыстай,
Біреуіне біреуі қосылыспай,
Көңілі күн лебіне тойғаннан соң
Жер толықсып, түрленер тоты құстай.
Адам тіктеп көре алмас күннің көзін,
Сүйіп, жылып тұрады жан лебізін.
Қызыл арай сары алтын шатырына,
Күннің кешке кіргенін көрді көзім.