Әуелде бір суық мұз — ақыл зерек, 
Жылытқан тұла бойды ыстық жүрек. 
Тоқтаулылық, қалыпты, шыдамдылық, 
Бұл - қайраттан шығады, білсең керек. 
Ақыл, қайрат, жүректі бірдей ұста, 
Сонда толық боласың едден бөлек. 
Жеке-жеке біреуі жарытпайды,
Жол да жоқ жарыместі жақсы демек. 
Ақыл да, ашу да жоқ, күлкі де жоқ, 
Тулап, кайнап бір жүрек қылады әлек. 
Біреуінің күні жоқ біреуінсіз,
Ғылым сол үшеуінің жөнін білмек.